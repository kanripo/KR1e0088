# -*- mode: mandoku-view; -*-
#+TITLE: 春秋孔義
#+DATE: 2015-08-24 22:16:17.805877
#+PROPERTY: ID KR1e0088
#+PROPERTY: BASEEDITION WYG    
#+PROPERTY: JUAN 卷十
<pb:KR1e0088_WYG_010-1a>¶
欽定四庫全書¶
　春秋孔義卷十　　　　明　髙攀龍　撰¶
　　昭公¶
元年春王正月公即位¶
叔孫豹㑹晉趙武楚公子圍齊國弱宋向戌衛齊惡陳¶
公子招蔡公孫歸生鄭罕虎許人曹人于虢¶
　於是公子圍請用牲讀舊書加于牲上而已盖晉人¶
　再長楚也春秋存中國故先書趙孟如宋盟¶
<pb:KR1e0088_WYG_010-1b>¶
三月取鄆¶
　季武子伐莒取鄆乗莒亂也不書伐莒何書伐莒則¶
　以討賊予之矣¶
夏秦伯之弟鍼出奔晉¶
　鍼桓公之子景公弟也有寵于桓如二君于景其母¶
　曰弗去懼選遂奔晉書秦伯之弟罪秦伯寡恩也¶
六月丁巳邾子華卒¶
晉荀吳帥師敗狄于大鹵¶
<pb:KR1e0088_WYG_010-2a>¶
　此戰也毁車崇卒變古戰法之始¶
秋莒去疾自齊入于莒¶
　去疾宻州長子宻州見弑而去疾奔齊至是因齊而¶
　入也未立而書莒者當有莒之詞也與齊小白同不¶
　稱公子者程氏曰凡義當承國名繋國而不稱公子¶
　以殊于大夫¶
莒展輿出奔吳¶
　展輿莒子也宻州次子曷為不稱爵為弑君者所立¶
<pb:KR1e0088_WYG_010-2b>¶
　既立而不討賊則是與聞乎故也不可以有國矣曷¶
　為以國氏明其已立也若曰是莒之展輿而非莒之¶
　君所謂與陳佗同者是也¶
叔弓帥師疆鄆田¶
　疆者正其界用師者備莒因莒亂也¶
葬邾悼公¶
冬十有一月己酉楚子麇卒¶
　按左氏公子圍將聘于鄭伍舉為介未出竟聞王有¶
<pb:KR1e0088_WYG_010-3a>¶
　疾而還入問王疾縊而殺之遂殺其二子幕及平夏¶
　而自立經書楚子麇卒或曰從其偽赴也則春秋何¶
　以傳信乎或曰以申之㑹為中國諱也則弑賊不討¶
　如成宋亂宋災故聖人皆明著其罪而又何以諱為¶
　也或曰麇以病卒實非弑也則椒舉之言慶封之對¶
　當時皆彰彰人之耳目豈其盡妄乎竊以楚國既無¶
　齊晉之太史列國册書皆承其偽赴謂聖人因魯史¶
　舊文其說為長不必更鑿也¶
<pb:KR1e0088_WYG_010-3b>¶
楚公子比出奔晉¶
　右尹子干也共王之子圍之弟也¶
二年春晉侯使韓起來聘¶
　起厥之子也以去年執政而是春聘魯亦見晉伯之¶
　衰¶
夏叔弓如晉¶
　報宣子也¶
秋鄭殺其大夫公孫黒¶
<pb:KR1e0088_WYG_010-4a>¶
　黒信有罪矣以國殺者亦累上也¶
冬公如晉至河乃復季孫宿如晉¶
　晉少姜卒公如晉及河晉侯來辭曰非伉儷也請君¶
　無辱公還季孫宿遂致服焉夫正姬伉儷止于遣使¶
　未有同列諸侯躬自出弔者况於非適乎春秋書曰¶
　公如晉至河乃復季孫宿如晉見國君輕動強臣外¶
　交¶
三年春王正月丁未滕子原卒¶
<pb:KR1e0088_WYG_010-4b>¶
夏叔弓如滕五月葬滕成公¶
秋小邾子來朝¶
八月大雩¶
冬大雨雹¶
北燕伯欵出奔齊¶
　簡公多嬖寵欲去諸大夫而立其寵人燕大夫比以¶
　殺公之外嬖公懼奔齊春秋凡見逐于臣者皆以自¶
　奔為文正其本也¶
<pb:KR1e0088_WYG_010-5a>¶
四年春王正月大雨雹¶
　雹戾氣也去冬大雨雹今又大雨雹災之甚也¶
夏楚子蔡侯陳侯鄭伯許男徐子滕子頓子胡子沈子¶
小邾子宋世子佐淮夷㑹于申楚人執徐子¶
　此夷㑹也中國之諸侯與者辱也晉平不在諸侯故¶
　楚猖強為伯者之事中夏之衰甚矣¶
　徐既世事楚而又服于吳徐子又吳出也故楚人執¶
　之¶
<pb:KR1e0088_WYG_010-5b>¶
秋七月楚子蔡侯陳侯許男頓子胡子沈子淮夷伐吳¶
執齊慶封殺之¶
　申之㑹楚不能致魯衛曹薛邾杞至伐吳則中國諸¶
　侯皆去惟屬楚者從亦可以觀人心矣¶
　慶封以襄二十八年奔魯齊讓而又奔吳吳與朱方¶
　居之不曰楚執不與楚以討齊慶封也猶曰諸侯執¶
　之焉耳¶
遂滅賴¶
<pb:KR1e0088_WYG_010-6a>¶
　著其暴也賴盖依違吳楚之間者也¶
九月取鄫¶
　滅之也而言取内惡諱也襄六年莒滅鄫以立莒公¶
　子為滅也今魯取之以為已邑矣¶
冬十有二月乙夘叔孫豹卒¶
　豹歴事襄昭執政三十餘年為之前者僑如為之後¶
　者宿皆小人也豹庶幾為賢耳¶
五年春王正月舍中軍¶
<pb:KR1e0088_WYG_010-6b>¶
　卑公室也四分公室季氏擇二二子各一皆盡征之¶
　而貢于公公有貢而無民矣¶
楚殺其大夫屈申¶
　以為二於吳也¶
公如晉¶
　昭公如晉者七見止者一及河五惟此年善往返而¶
　以莒人之訴幾不免辱宜叔齊謂知儀而不知禮也¶
夏莒牟夷以牟婁及防茲來奔¶
<pb:KR1e0088_WYG_010-7a>¶
　牟夷莒大夫以地叛雖賤而書名重地也牟婁本紀¶
　邑隱四年為莒所取防茲莒二邑名及者有别之辭¶
　地而言及以别彼此襄二十一年公如晉季氏納邾¶
　庶其今公如晉季氏又納牟夷庶其牟夷邾莒之盜¶
　季孫宿魯之盜也以盜納盜又何怪焉¶
秋七月公至自晉¶
戊辰叔弓帥師敗莒師于蚡泉¶
　莒人必討牟夷也¶
<pb:KR1e0088_WYG_010-7b>¶
秦伯卒¶
冬楚子蔡侯陳侯許男頓子沈子徐人越人伐吳¶
　此為楚通越制吳之始¶
六年春王正月杞伯益姑卒¶
葬秦景公¶
夏季孫宿如晉¶
　左氏以拜莒田也納牟夷叛邑自結於伯國而免討¶
　也¶
<pb:KR1e0088_WYG_010-8a>¶
葬杞文公¶
宋華合比出奔衛¶
　寺人栁之諸而逐也宋公以一伊戾而殺世子痤以¶
　一栁而逐合比父子君臣皆刑人敗之可畏也夫¶
秋九月大雩¶
楚薳罷帥師伐吳¶
　楚䖍三伐吳而終不得志¶
冬叔弓如楚¶
<pb:KR1e0088_WYG_010-8b>¶
　四年公不㑹申將朝楚故以叔弓先之也¶
齊侯伐北燕¶
　將納簡公也受賂而還故止書伐¶
七年春王正月暨齊平¶
　我所欲曰及不得已曰暨當時魯不急于平齊乃齊¶
　求之也¶
三月公如楚¶
　楚子成章華之臺願與諸侯落之薳唘彊來召公¶
<pb:KR1e0088_WYG_010-9a>¶
叔孫舍如齊涖盟¶
　始暨齊平故盟以結好¶
夏四月甲辰朔日有食之¶
秋八月戊辰衛侯惡卒¶
九月公至自楚¶
　自如楚七越月矣¶
冬十有一月癸未季孫宿卒¶
　此文子之子武子也子紇嗣是為悼子¶
<pb:KR1e0088_WYG_010-9b>¶
十有二月癸亥葬衛襄公¶
八年春陳侯之弟招殺陳世子偃師¶
　㑹虢書公子招矣此曰陳侯之弟明其親明其惡也¶
　亦責陳侯也殺世子重舉國者偃師非招之世子也¶
夏四月辛丑陳侯溺卒¶
　傳曰縊陳侯于畱有欲立之意于偃師無欲殺之心¶
　招逆其邪志而成之陳侯盖不勝其恚也¶
叔弓如晉¶
<pb:KR1e0088_WYG_010-10a>¶
　賀虒祁也¶
楚人執陳行人干徵師殺之¶
　稱行人非其罪也稱人以執非伯討也¶
陳公子畱出奔鄭¶
　畱招所立也¶
秋蒐于紅¶
　蒐非秋事紅非蒐地蒐狩不書違禮後書桓荘之狩¶
　必言公昭定之蒐不言公事在三家師乗非復公有¶
<pb:KR1e0088_WYG_010-10b>¶
　矣¶
陳人殺其大夫公子過¶
　哀公屬畱于招與過殺世子二人同事也招歸罪于¶
　過而國人殺之故不與其殺而不去其官¶
大雩¶
冬十月壬午楚師滅陳執陳公子招放之于越殺陳孔¶
奐¶
　孔奐招之黨也首惡而反得放者二心于楚歸罪于¶
<pb:KR1e0088_WYG_010-11a>¶
　奐故得免也楚志在滅國豈能討罪哉¶
葬陳哀公¶
　楚葬之也蒙上文言非我㑹葬也¶
九年春叔弓㑹楚子于陳¶
許遷于夷¶
　楚遷之也夷一名城父本陳地滅陳故遷許于此¶
夏四月陳災¶
　存陳也¶
<pb:KR1e0088_WYG_010-11b>¶
秋仲孫貜如齊¶
　暨齊平之故自叔老聘齊至此二十年矣¶
冬築郎囿¶
　季氏逢其君以耳目之娛而竊其柄昭公不悟也¶
十年春王正月¶
夏齊欒施來奔¶
　施公孫竈之子公子暨之孫嗜酒多怨陳鮑氏攻之¶
　而遂攻公敗而來奔也¶
<pb:KR1e0088_WYG_010-12a>¶
秋七月季孫意如叔弓仲孫貜帥師伐莒¶
　已舍中軍矣何以三卿並將季氏毁中軍四分公室¶
　擇其二二家各有其一出軍則季氏專將一軍為帥¶
　而孟仲各將一軍之半為之副雖曰舍中軍舊額固¶
　在也叔孫婼居守叔弓所將者叔孫氏之兵也取郠¶
　不書公見討于平丘故諱之¶
戊子晉侯彪卒¶
九月叔孫舍如晉葬晉平公¶
<pb:KR1e0088_WYG_010-12b>¶
十有二月甲子宋公成卒¶
　無冬闕文¶
十有一年春王二月叔弓如宋葬宋平公¶
夏四月丁巳楚子䖍誘蔡侯般殺之于申¶
　諸侯非滅同姓不名䖍何以名國君見殺如鄫子戎¶
　蠻子恒不名般何以名此特筆也以賊討賊而又誘¶
　之聖人所重惡也¶
楚公子棄疾帥師圍蔡¶
<pb:KR1e0088_WYG_010-13a>¶
　以棄疾圍蔡繼之楚䖍誘般之下見楚欲滅蔡非討¶
　賊䖍主謀棄疾特為盡力耳¶
五月甲申夫人歸氏薨大蒐于比蒲¶
　季氏曰齊歸乃襄夫人子野昭公皆其所出也喪不¶
　二事君有三年之慼而三家居然大蒐無君甚矣¶
仲孫貜㑹邾子盟于祲祥¶
　汪氏曰邾倚齊靈屢致兵于魯魯藉晉力溴梁祝柯¶
　兩執邾子又取其田既而魯納庶其畀我之奔邾受¶
<pb:KR1e0088_WYG_010-13b>¶
　臧紇之奔讐隙益深至同盟重丘齊晉既睦襄二十¶
　八年邾君來朝昭元年魯㑹悼公之葬是以盟祲祥¶
　以修好也髙氏曰始也盟蔑盟趡皆魯君也自是皆¶
　大夫共盟矣¶
秋季孫意如㑹晉韓起齊國弱宋華亥衛北宫佗鄭罕¶
虎曹人杞人于厥憖¶
　謀救蔡也晉人使狐父請蔡於楚弗許而止晉之不¶
　能可知已此韓起之罪也¶
<pb:KR1e0088_WYG_010-14a>¶
九月己亥葬我小君齊歸¶
冬十有一月丁酉楚師滅蔡執蔡世子有以歸用之¶
　執者不臣之詞稱世子者未立也抗敵八月力竭被¶
　執故為賊䖍虐用有于世子之道得矣春秋書滅國¶
　未有如此其暴者書誘書殺書圍書執書用聖人傷¶
　中國之微而荆楚之暴也¶
十有二年春齊髙偃帥師納北燕伯于陽¶
　三年北燕伯出奔齊六年齊将納之而不果欵播越¶
<pb:KR1e0088_WYG_010-14b>¶
　在外十年矣藉齊之力僅能納于别邑盖為強臣所¶
　拒也不名者諸侯失國諸侯納之正也不以髙偃挈¶
　燕伯也¶
三月壬申鄭伯嘉卒¶
　鄭即楚久矣至于簡公乗晉悼之興以國反正息諸¶
　侯之兵子産相之遂為春秋賢侯¶
夏宋公使華定來聘¶
　葬平公故宋元嗣位而使來聘也¶
<pb:KR1e0088_WYG_010-15a>¶
公如晉至河乃復¶
　左氏以伐莒取郠故為晉所拒也¶
五月葬鄭簡公¶
楚殺其大夫成熊¶
　殺無罪也¶
秋七月¶
冬十月公子憖出奔齊¶
　季氏之臣南蒯將去季氏而立憖不克而以費叛憖¶
<pb:KR1e0088_WYG_010-15b>¶
　遂奔齊¶
楚子伐徐¶
　徐吳之姻國楚伐徐以吳故也¶
晉伐鮮虞¶
　稱晉外之也假道鮮虞以滅肥而又伐之不義之尤¶
　也楚䖍弑君之賊也滅陳滅蔡晉人視其殘虐而莫¶
　之救而又效其所為其無中國之志甚矣是以春秋¶
　外之¶
<pb:KR1e0088_WYG_010-16a>¶
十有三年春叔弓帥師圍費¶
　家臣以邑叛不書叛書大夫圍則邑叛可知矣克之¶
　不書非他國邑也¶
夏四月楚公子比自晉歸于楚弑其君䖍于乾谿¶
　按傳楚師伐徐楚䖍次于乾谿為之援公子棄疾君¶
　陳蔡主方城之外有觀從者率羣失職以棄疾命召¶
　比于晉既至脅比而立之令于乾谿曰比已立矣後¶
　歸者不得復其田里師潰而歸楚子經而死然則弑¶
<pb:KR1e0088_WYG_010-16b>¶
　䖍繇衆亂而所恃為主者棄疾也何以歸獄于比曰¶
　比已立也䖍兄也比弟也䖍君楚國比自外歸為君¶
　而䖍死不曰弑可乎¶
楚公子棄疾殺公子比¶
　季氏曰比若實弑君則不當仍書公子棄疾若真討¶
　賊則不當不書人楚國若實君比則不當不書其君¶
　書公子則比異于州吁無知不書人則棄疾異于石¶
　碏雍廩不書其君則楚人視比異于商人蔡般此春¶
<pb:KR1e0088_WYG_010-17a>¶
　秋變文也¶
　邵氏寳曰䖍之縊非比令也而比實逼之故曰比弑¶
　比之自殺非棄疾令也而棄疾實惴之故曰棄疾殺¶
　䖍君也比臣也下殺上曰弑比棄疾皆公子兩下相¶
　殺曰殺兩下不弑分也兩賊不討義也¶
秋公㑹劉子晉侯齊侯宋公衛侯鄭伯曹伯莒子邾子¶
滕子薛伯杞伯小邾子于平丘¶
　楚竊伯權虎視中夏晉君臣鼠伏者幾二十年及是¶
<pb:KR1e0088_WYG_010-17b>¶
　昭公立楚䖍斃乃徴㑹以合諸侯之貳然不能修德¶
　徒矜威力恐廹諸侯諸侯益貳伯業益隳而晉之合¶
　諸侯遂止于此矣¶
八月甲戌同盟于平丘公不與盟¶
　國恥必諱不諱不足恥也¶
　李氏曰黒壤之曲全在魯故諱而不書沙隨平丘之¶
　曲雖在晉然沙隨以僑如之譛魯實無罪平丘以邾¶
　莒之訴魯亦不能無責故不見公與公不與亦小不¶
<pb:KR1e0088_WYG_010-18a>¶
　同也¶
晉人執季孫意如以歸¶
　三家專魯季氏罪之首也晉不能責以君臣之義徒¶
　以邾莒之言曰我之不共魯故之以遂辭魯君而執¶
　意如則意在貨而已何得為伯討乎故稱人以執罪¶
　晉也¶
公至自㑹¶
　公雖不與盟已與㑹矣故以㑹致¶
<pb:KR1e0088_WYG_010-18b>¶
蔡侯廬歸于蔡陳侯吳歸于陳¶
　陳蔡皆滅矣不稱復歸者不與楚䖍之得滅也不稱¶
　自楚者不與楚子之得封也稱歸于國其所宜歸也¶
　稱侯位其所固有也名之者素非諸侯始立也¶
冬十月葬蔡靈公¶
　國復乃葬¶
公如晉至河乃復¶
　晉復辭也¶
<pb:KR1e0088_WYG_010-19a>¶
吳滅州來¶
　州來楚屬楚亂故吳乗而滅之¶
十有四年春意如至自晉¶
　大夫不致見執而後致也¶
三月曹伯滕卒¶
夏四月¶
秋葬曹武公¶
八月莒子去疾卒¶
<pb:KR1e0088_WYG_010-19b>¶
　春秋中于莒卒惟此一書¶
冬莒殺其公子意恢¶
　殺意恢者公子鐸與蒲餘侯兹夫也不書而以國殺¶
　者何韓昌黎曰春秋書王法不誅其人身此類是也¶
　若鐸不書者多矣¶
十有五年春王正月吳子夷末卒¶
二月癸酉有事于武宫籥入叔弓卒去樂卒事¶
　常事不書變而失者書變而得者書此變而得者也¶
<pb:KR1e0088_WYG_010-20a>¶
夏蔡朝吳出奔鄭¶
　朝吳能復蔡為蔡忠臣楚之讒人費無極害其寵也¶
　然朝吳功成居寵書出奔亦見吳之不智矣¶
六月丁巳朔日有食之¶
秋晉荀吳帥師伐鮮虞¶
　前書圍狄之矣此何以稱將稱帥師于初伐貶餘實¶
　録而已¶
冬公如晉¶
<pb:KR1e0088_WYG_010-20b>¶
　平丘之㑹故也¶
十有六年春齊侯伐徐¶
　晉伯既衰齊侯始欲爭伯徐楚之與國也¶
楚子誘戎蠻子殺之¶
　楚子之誘一也或名或不名何也夷狄相殘畧之也¶
夏公至自晉¶
　踰三時而始返諱不書止公考其時則事著矣¶
秋八月己亥晉侯夷卒¶
<pb:KR1e0088_WYG_010-21a>¶
九月大雩¶
季孫意如如晉¶
冬十月葬晉昭公¶
十有七年春小邾子來朝¶
夏六月甲戌朔日有食之¶
秋郯子來朝¶
　自襄七年朝魯于是復至¶
八月晉荀吳帥師滅陸渾之戎¶
<pb:KR1e0088_WYG_010-21b>¶
　以其睦于楚也自是凡滅稱大夫矣滅不書大夫者¶
　吳也¶
冬有星孛于大辰¶
　大辰心也心為明堂天子之象其前星太子後星庶¶
　子當宋之分故王室亂宋亦亂衛陳鄭災¶
楚人及吳戰于長岸¶
　言戰不言敗勝敗敵也吳屢受楚兵襄二十五年吳¶
　雖伐楚門於巢卒兵亦未及楚也至是始入楚境自¶
<pb:KR1e0088_WYG_010-22a>¶
　後楚日削吳日張矣¶
十有八年春王三月曹伯須卒¶
夏五月壬午宋衛陳鄭災¶
　四國同日而災非人所能為也¶
六月邾人入鄅¶
　惡邾也故宋公伐邾¶
秋葬曹平公¶
冬許遷于白羽¶
<pb:KR1e0088_WYG_010-22b>¶
　自葉遷也楚遷之而以自遷為文者許畏鄭而樂遷¶
　也¶
十有九年春宋公伐邾¶
　鄅夫人宋向戌之女也向寧請師而宋公伐邾盡歸¶
　鄅俘¶
夏五月戊辰許世子止弑其君買¶
　許悼公瘧飲太子止之藥卒止進藥而藥殺也其異¶
　于商臣蔡般者過與故不同也心不同而春秋之文¶
<pb:KR1e0088_WYG_010-23a>¶
　一施者臣子于君父不可過也朱子曰如律中合御¶
　藥誤不如本方造御丹誤不堅固之類止所以稱弑¶
　以此歐陽公辨三傳以止為真弑季氏私考及西亭¶
　辨疑皆以為用毒藥弑恐不可以臆廢古也¶
己夘地震¶
　經書地震者五昭公之世再見¶
秋齊髙發帥師伐莒¶
　時郊公在齊庚輿不事齊故也¶
<pb:KR1e0088_WYG_010-23b>¶
冬葬許悼公¶
　程子曰蔡般許止疑同故書葬¶
二十年春王正月¶
夏曹公孫㑹自鄸出奔宋¶
　奔未有言自者此言自何也必曹君無道致令其奔¶
　非㑹之罪也其曰公孫賢之也言其專乎鄸而不以¶
　鄸叛賢于臧武仲逺矣公羊曰㑹子臧之子也¶
秋盜殺衛侯之兄縶¶
<pb:KR1e0088_WYG_010-24a>¶
　盜賤也兄母兄也目衛侯衛侯累也以衛侯之母兄¶
　而盜得殺之衛侯無政刑甚矣¶
冬十月宋華亥向寧華定出奔陳¶
　君子違不適讐國陳宋之讐也三大夫往奔是欲依¶
　陳以為亂而宋其危矣¶
十有一月辛夘蔡侯廬卒¶
二十有一年春王三月葬蔡平公¶
夏晉侯使士鞅來聘¶
<pb:KR1e0088_WYG_010-24b>¶
　禮好不結而財求無度聘義亡矣¶
宋華亥向寧華定自陳入于宋南里以叛¶
　凡叛有入于戚蕭朝歌者皆不繫之國其所食私邑¶
　也若南里則宋國城内里名故繋之宋亦見叛臣逼¶
　脅其君之甚也¶
秋七月壬午朔日有食之¶
八月乙亥叔輙卒¶
冬蔡侯朱出奔楚¶
<pb:KR1e0088_WYG_010-25a>¶
　費無極取貨於東國而令蔡人逐之也¶
公如晉至河乃復¶
　報士鞅聘晉以伐鮮虞辭¶
二十有二年春齊侯伐莒¶
　自是莒服于齊矣¶
宋華亥向寧華定自宋南里出奔楚¶
　先書叛繼書奔楚楚君黨惡之罪大矣¶
大蒐于昌間¶
<pb:KR1e0088_WYG_010-25b>¶
　三綱軍政之本春秋寓軍政于三綱以辨上下定民¶
　志魯昭之季人倫悖亂甚矣而惟蒐田之是務是以¶
　屢書以譏之¶
夏四月乙丑天王崩¶
六月叔鞅如京師葬景王王室亂¶
　以天王三月而葬矣¶
　景王太子夀早夭諸子皆欲立劉子單子附王子猛¶
　尹氏邵伯毛伯附王子朝猛太子母弟也朝庶長也¶
<pb:KR1e0088_WYG_010-26a>¶
　王初愛朝未立而崩于是大亂不曰京師者嫡庶並¶
　爭亂在家室也¶
劉子單子以王猛居于皇¶
　凡稱以者不以者也不以者非所得而以者也劉蚠¶
　單旗臣也曷為能以王猛猛無寵于景王不能自定¶
　其位制在劉單其曰以者能廢立之也何以稱王示¶
　當立也當立何以名明嗣君也未立也又以别子朝¶
　也曰以曰居于皇而景王之亂國本輕宗社之罪著¶
<pb:KR1e0088_WYG_010-26b>¶
　矣¶
秋劉子單子以王猛入于王城¶
　入者難詞王城天子都子朝之黨在焉故言入¶
冬十月王子猛卒¶
　前稱王猛此何以復稱王子猛于其卒從其恒稱義¶
　不在焉不没其實而已¶
十有二月癸酉朔日有食之¶
二十有三年春王正月叔孫舍如晉¶
<pb:KR1e0088_WYG_010-27a>¶
癸丑叔鞅卒¶
晉人執我行人叔孫舍¶
　武城人取邾師邾人愬于晉晉人來討叔孫舎如晉¶
　晉人執之書晉人非伯討也書執我行人不以其罪¶
　也¶
晉人圍郊¶
　郊子朝邑也不繋之國者天下皆王土也書人者微¶
　之也王室危亂晉為方伯不躬率諸侯赴君父之急¶
<pb:KR1e0088_WYG_010-27b>¶
　伸臣子之義徒以微者帥偏師薄為之援書晉人圍¶
　郊而罪自見矣¶
夏六月蔡侯東國卒于楚¶
　髙氏曰朝於楚而卒也¶
秋七月莒子庚輿來奔¶
　虐而國人逐之齊納郊公不書微之也¶
戊辰吳敗頓胡沈蔡陳許之師于雞父胡子髠沈子逞¶
滅獲陳夏齧¶
<pb:KR1e0088_WYG_010-28a>¶
　吳伐州來楚帥諸侯之師救之不言戰未陳也吳以¶
　詭勝六國先敗楚師遂奔故不書楚也其言滅獲何¶
　别君臣也君死曰滅生得曰獲大夫生死皆曰獲此¶
　見吳之強而楚人益弱也¶
天王居于狄泉尹氏立王子朝¶
　天王者敬王匄也王猛母弟以次當立者也天王何¶
　以居于狄泉哉必有以之者矣而春秋不書天王天¶
　之子也天之子非天其誰立之突然見于䇿若自天¶
<pb:KR1e0088_WYG_010-28b>¶
　降然者聖筆亦神矣哉不書出王畿内也立者不宜¶
　立也書尹氏立獨尹氏所欲立也王朝公卿書爵此¶
　稱氏者見世卿擅權亂國為後戒也¶
八月乙未地震¶
冬公如晉至河有疾乃復¶
　請叔孫舍也書有疾殺恥也¶
二十有四年春王二月丙戌仲孫貜卒¶
　孟僖子也將死而使說與何忌師事夫子者也¶
<pb:KR1e0088_WYG_010-29a>¶
叔孫舍至自晉¶
　大夫執而致則名此書姓氏賢之也舍見執于晉以¶
　禮自持不為所屈及意如逐君而面責之意如有異¶
　志而自祈死其魯國之良矣¶
夏五月乙未朔日有食之¶
秋八月大雩¶
丁酉杞伯郁釐卒¶
冬吳滅巢¶
<pb:KR1e0088_WYG_010-29b>¶
　巢楚之附庸實邑之也楚平兵挫境蹙漸非吳敵矣¶
　豈非委政無極國事日非乎栢舉之敗已蠱于此矣¶
葬杞平公¶
二十有五年春叔孫舍如宋¶
　季公若之姊為小邾夫人生宋元夫人生子以妻季¶
　平子昭子如宋聘且逆之¶
　汪氏曰意如遣公室正卿為已逆婦專恣甚矣昔也¶
　討私邑使公室之卿圍之今也娶已妻使公室之卿¶
<pb:KR1e0088_WYG_010-30a>¶
　逆之名雖臣實行魯君之事矣¶
夏叔詣㑹晉趙鞅宋樂大心衛北宫喜鄭游吉曹人邾¶
人滕人薛人小邾人于黄父¶
　謀王室也趙簡子令諸侯大夫輸王粟具戍人曰明¶
　年將納王夫王室之亂四年矣晉始為此㑹而僅合¶
　諸侯之大夫又曰明年將納王聖心之所重傷也¶
有鸜鵒來巢¶
　記異也鸜鵒不踰濟魯所無也宜穴又巢也¶
<pb:KR1e0088_WYG_010-30b>¶
秋七月上辛大雩季辛又雩¶
　見昭公君臣禦災非道而區區于禱祠之末也¶
九月己亥公孫于齊次于陽州¶
　公伐季氏敗而出奔稱孫隱也次于陽州待齊命也¶
　季氏曰叔孫舍仲孫何忌皆賢也况舍本為公謀弱¶
　季氏何忌方居喪學禮未預國事傳乃謂叔孫氏陷¶
　西北隅以救季氏孟孫氏殺郈昭伯以伐公徒何謂¶
　乎¶
<pb:KR1e0088_WYG_010-31a>¶
齊侯唁公于野井¶
　生事曰唁死事曰弔書齊侯唁者再而無救災恤患¶
　之實見矣¶
冬十月戊辰叔孫舍卒¶
　昭公在外而特書日以卒表賢也邵氏曰死惡物也¶
　燮以暴君舍以強臣人之情于是乎極¶
十有一月己亥宋公佐卒于曲棘¶
　為公故將如晉宋元之夫人曹氏生子妻意如元公¶
<pb:KR1e0088_WYG_010-31b>¶
　意如外舅也不此之顧而求納公是以正倫恤患為¶
　心賢于當時諸侯逺矣¶
十有二月齊侯取鄆¶
　取之為已有以居公也故取繋于齊¶
二十有六年春王正月葬宋元公¶
三月公至自齊居于鄆¶
　入魯地故稱至猶在外故曰居¶
夏公圍成¶
<pb:KR1e0088_WYG_010-32a>¶
　成孟氏邑也是時齊侯將納公梁邱據以季氏之賄¶
　而止之使公子鉏帥師從公不言齊師者景公為義¶
　不終故微之也書公圍成而季氏之不臣昭公之不¶
　君齊侯不能修方伯連帥之職其罪具見矣¶
秋公㑹齊侯莒子邾子杞伯盟于鄟陵¶
　謀納公也參盟自齊桓以來未之有也于是再見晉¶
　不復主盟也¶
公至自㑹居于鄆¶
<pb:KR1e0088_WYG_010-32b>¶
　君行而返必告廟則書至昭公居鄆則非宗廟所在¶
　矣而必至者春秋大義所以存君古者君去其國太¶
　宰取羣廟之主以從則公之去鄆而返亦或告於祖¶
　禰也與¶
九月庚申楚子居卒¶
　平王長子建以費無極譛出奔宋至是令尹子常以¶
　太子壬弱母非適欲立王之庶弟子西子西不從乃¶
　立壬¶
<pb:KR1e0088_WYG_010-33a>¶
冬十月天王入于成周¶
　晉知躒趙鞅帥師納王于成周使成公般戍周而還¶
　不書者罪晉也敬王居狄泉三年矣至是始入焉其¶
　不急君父之罪大矣入者難詞成周者東周下都洛¶
　誥所謂我又卜瀍水東者是也不遂入王城者子朝¶
　之餘黨在也¶
尹氏召伯毛伯以王子朝奔楚¶
　子朝之亂皆三子以之書天王入于成周後書子朝¶
<pb:KR1e0088_WYG_010-33b>¶
　奔楚大天子之能反正然後罪人咸服也尹氏卿也¶
　卿乃子爵而叙召毛上者則二伯乃大夫字非伯爵¶
　也¶
二十有七年春公如齊公至自齊居于鄆¶
夏四月吳弑其君僚¶
　公子光弑僚而稱國何也僚越光而代札是自禍也¶
　故賊不書主名¶
楚殺其大夫郤宛¶
<pb:KR1e0088_WYG_010-34a>¶
　令尹子常殺之也而稱國者君不君故臣得專其威¶
　也¶
秋晉士鞅宋樂祁犂衛北宫喜曹人邾人滕人㑹于扈¶
　令戍周且納公也宋衛固請納公范鞅取貨于季氏¶
　而不納猶序諸國之大夫者罪止士鞅且以戍周故¶
　也¶
冬十月曹伯午卒¶
邾快來奔¶
<pb:KR1e0088_WYG_010-34b>¶
　邾叛臣也賤而書誅季氏也¶
公如齊公至自齊居于鄆¶
二十有八年春王三月葬曹悼公¶
公如晉次于乾侯¶
　一年而如齊者再不見禮焉故如晉也次者止而有¶
　待之意次於陽州猶齊魯之境也次于乾侯則羈旅¶
　之人耳¶
夏四月丙戌鄭伯寧卒六月葬鄭定公¶
<pb:KR1e0088_WYG_010-35a>¶
秋七月癸巳滕子寧卒¶
冬葬滕悼公¶
二十有九年春公至自乾侯居于鄆齊侯使髙張來唁¶
公¶
　書至自乾侯見不得至晉也書髙張來唁見徒為唁¶
　而已罪齊晉也¶
公如晉次于乾侯¶
　復不見受也¶
<pb:KR1e0088_WYG_010-35b>¶
夏四月庚子叔詣卒¶
　叔詣欲納公而卒¶
秋七月¶
冬十月鄆潰¶
　民逃其上曰潰昭公居鄆四年民不見德以至于潰¶
　自是削迹于魯尺地一民非其有矣¶
三十年春王正月公在乾侯¶
　鄆猶吾土也乾侯非吾土矣故嵗首必書公所在以¶
<pb:KR1e0088_WYG_010-36a>¶
　存君也誅逆臣罪諸侯也¶
夏六月庚辰晉侯去疾卒¶
秋八月葬晉頃公¶
冬十有二月吳滅徐徐子章羽奔楚¶
　君奔不名非其罪也徐子名者臣吳而後奔也¶
三十有一年春王正月公在乾侯季孫意如㑹晉荀躒¶
于適歴¶
　晉定公初立有意嗣伯故欲納公而復惑于士鞅之¶
<pb:KR1e0088_WYG_010-36b>¶
　言召季氏而使荀躒出㑹晉伯之不復于是決矣¶
夏四月丁巳薛伯穀卒¶
晉侯使荀躒唁公于乾侯¶
　罪晉也隂交其臣陽唁其君¶
秋葬薛獻公¶
冬黒肱以濫來奔¶
　黒肱邾大夫不言邾闕文邾快黒肱相繼來奔季孫¶
　當國以類至也　公羊云濫自分為國故不書邾¶
<pb:KR1e0088_WYG_010-37a>¶
十有二月辛亥朔日有食之¶
三十有二年春王正月公在乾侯取闞¶
　闞魯羣公墓所在公不得奉宗廟祭祀而先君墳墓¶
　所在特以取書著賊臣據國拒君之罪也¶
夏吳伐越¶
秋七月¶
冬仲孫何忌㑹晉韓不信齊髙張宋仲幾衛世叔申鄭¶
國參曹人莒人薛人杞人小邾人城成周¶
<pb:KR1e0088_WYG_010-37b>¶
　敬王既入成周即于此定都不復返王城以劉單羣¶
　族在焉逺惡黨也成周既城後遂謂之京師諸侯不¶
　勤王事久矣今猶能從王命以安王室衰世善事也¶
十有二月己未公薨于乾侯¶
　李氏曰昭公初年居喪無慼容而父子之親喪娶妻¶
　以同姓而夫婦之倫乖無立國立身之本矣季氏之¶
　禍雖積集于成襄之世然取鄆而不能正納牟夷而¶
　不能卻大雩大雨雹天戒屢見而不知警舍中軍蒐¶
<pb:KR1e0088_WYG_010-38a>¶
　于紅軍政盡失而不能收得罪伯主五如晉而不入¶
　十三國同盟而不得與果何以保其國哉當是時齊¶
　有陳氏晉有六卿與三家聲勢相倚迭為輔車宜昭¶
　公之不入也¶
　¶
　¶
　¶
　¶
<pb:KR1e0088_WYG_010-38b>¶
　¶
　¶
　¶
　¶
　¶
　¶
　¶
　春秋孔義卷十¶
